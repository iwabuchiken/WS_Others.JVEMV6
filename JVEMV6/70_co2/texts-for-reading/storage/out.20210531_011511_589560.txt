Ishmael Scott Reed (ur.22 lutego 1938 w Chattanoodze, Tennessee) – amerykański poeta, eseista, powieściopisarz.Jeden z najbardziej znanych pisarzy afroamerykańskich swojego pokolenia, obok Amiriego Baraki jeden z najbardziej kontrowersyjnych (i najbardziej lewicowych).Przedstawia w satyrycznym świetle amerykańską prawicę.
Dorastał w Buffalo, w stanie Nowy Jork.Ukończył prywatny Uniwersytet Buffalo.W 1962 roku przeniósł się do Nowego Jorku i włączył do życia literackiego metropolii.Wydawał undergroundowe pismo, należał do organizacji promującej rozwój „czarnej estetyki”.